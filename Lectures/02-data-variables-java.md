---
transition: none
width: "900"
timeForPresentation: "0"
---
გამარჯობა

note:
გამარჯობა, დღეს ვისაუბრებთ:
- კომპიუტერის მეხსიერებაზე,
- მონაცემთა სხვადასხვა ტიპებზე,
- ასევე განვიხილავთ დაპროგრამების ენებს, ვნახავთ მათ სხვაობას და ავირჩევთ ერთერთს - რომლის მაგალითზეც, ლექციის მეორე ნახევარში უფრო დახვეწილ და მრავალფეროვან პროგრამებს დავწერთ.

---
როგორ ინახავს ინფორმაციას კომპიუტერი?

note: 
წინა ლექციაში ვისაუბრეთ თუ როგორ ინახავს კომპიუტერი ფოტოს, ვიდეოს, რიცხვებს - ნულებისა და ერთიანების გამოყენებით.
საინტერესოა, რომ კომპიუტერული პროგრამებიც ამ მეთოდით ინახება.
მაგალითად, რაიმე მარტივი პროგრამა კომპიუტერმა შეიძლება შეინახოს როგორც 11001101 10101010 11110000.
კომპიუტერი კი ყველაფერს ინახავს RAMში ან მყარ დისკში.


---

![[Pasted image 20250224224540.png]]


---
რა არის RAM?
note:
RAMი თქვენი კომპიუტერის მოკლე ვადიანი მეხსიერებაა. RAMში კომპიუტერი ინახავს ინფორმაციას, რომელსაც იყენებს ამ წამს. შეგიძლიათ
წარმოიდგინოთ როგორც სამუშაო სივრცე, სადაც კომპიუტერი ინახავს ინფორმაციას, რომელსაც უნდა მიწვდეს სწრაფად


---
![[Pasted image 20250312105421.png]]

---
როგორ მუშაობს ის?

note:
როდესაც გახსნით პროგრამას ან ფაილს, თქვენი კომპიუტერი RAMში ჩატვირთავს, რათა იმუშავოს სწრაფად.
RAMი არის დროებითი, ის ინახავს მოცანეცემბს სანამ კომპიუტერი ჩართულია, თუ გამორთავთ მას, ყველაფერი რაც RAMში იყო წაიშლება.
რაც უფრო მეტი RAMი გააჩნია თქვენს კომპიუტერს, მით უფრო სწრაფად იმუშავებს ის რამდენიმე პროგრამასთან ერთდროულად.

---
![[Pasted image 20250312111423.png]]

note:
მაგალითი:
წარმოიდგინეთ თითქოს მუშაობთ მაგიდასთან:
თქვენი მაგიდა არის როგორც RAMი, სადაც ინახება ნივთები რომელსაც აქტიურად იყენებთ, ხოლო თარო როგორც მყარი დისკი, სადაც ინახავთ ისეთ ნივთებს, რომელიც
მომავალში დაგჭირდებათ, თუმცა ამ ნივთების აღება გარკვეულ დროს მოითხოვს.

---
რა ემართება წაშლილ ფაილებს?

---
![[Pasted image 20250312105917.png]]
note:
წარმოიდგინეთ, რომ თქვენი კომპიუტერი დიდი ბიბლიოთეკაა, ხოლო თითოეული ფაილი – წიგნი. როდესაც ფაილს შლით, ეს ჰგავს ბიბლიოთეკის კატალოგიდან წიგნის ჩანაწერის ამოშლას. წიგნი კვლავ თაროზეა, მაგრამ აღარავინ იცის, რომ ის არსებობს.

თუმცა, თუ ბიბლიოთეკარს (ანუ თქვენს კომპიუტერს) ახალი წიგნებისთვის ადგილი სჭირდება, ის შეიძლება ძველი, „წაშლილი“ წიგნი ახლით ჩაანაცვლოს. სანამ ეს არ მოხდება, სპეციალური პროგრამებით ფაილის აღდგენა შესაძლებელია.

აი, რატომ არის შესაძლებელი ზოგიერთი წაშლილი ფაილის აღდგენა—თუ ისინი ჯერ არ გადაწერილა ახალი მონაცემებით!

---
მონაცემთა ტიპები

---
რა არის მონაცემთა ტიპები?
note:
პროგრამირებაში, მონაცემთა ტიპები არის კატეგორიები, რომლებიც კომპიუტერს ეუბნება, რა სახის მონაცემებთან გვაქვს საქმე. ისევე, როგორც რეალურ ცხოვრებაში გვაქვს სხვადასხვა ტიპის ნივთები (რიცხვები, სიტყვები, ჭეშმარიტი/მცდარი წინადადებები), კომპიუტერებმაც უნდა იცოდნენ, რა ტიპის მონაცემებთან აქვს საქმე, რომ სწორად დაამუშავოს ის.

---
unsigned int (uint) და int
note:
unsigned int არის მონაცემთა ტიპი პროგრამირებაში, რომელიც წარმოადგენს მხოლოდ არაუარყოფით (დადებით) მთელ რიცხვებს (ნულის ჩათვლით). სიტყვა "unsigned" ნიშნავს, რომ მას არ აქვს ნიშანი, ანუ ის ვერ შეინახავს უარყოფით მნიშვნელობებს. ჩვეულებრივი int-ისგან განსხვავებით, რომელსაც შეუძლია შეინახოს როგორც დადებითი, ასევე უარყოფითი რიცხვები, unsigned int გამოიყენება მაშინ, როდესაც ცნობილია, რომ მნიშვნელობები ყოველთვის იქნება ნულის ტოლი ან მეტი. ეს საშუალებას აძლევს მას შეინახოს უფრო დიდი დიაპაზონის დადებითი რიცხვები, ვიდრე ჩვეულებრივ int-ს, რადგან მას არ სჭირდება ადგილი უარყოფითი მნიშვნელობებისთვის. მაგალითად, თუ ჩვეულებრივი int შეიძლება შეინახოს რიცხვები $-2^{31}$-დან $2^{31}-1$-მდე, unsigned int შეიძლება შეინახოს რიცხვები 0-დან $2^{32}$-მდე იმავე რაოდენობის მეხსიერების გამოყენებით. ის ხშირად გამოიყენება ისეთ სიტუაციებში, როგორიცაა დათვლა, გადანომვრა ან მნიშვნელობებთან მუშაობა, რომლებიც არ შეიძლება იყოს უარყოფითი, მაგალითად, ასაკი ან დისტანცია.

---
როგორ ინახავს int უარყოფით რიცხვებს?
note:
2's complement არის მეთოდი, რომელიც კომპიუტერებში გამოიყენება უარყოფითი რიცხვების წარმოსადგენად. ის საშუალებას აძლევს კომპიუტერს ერთი და იგივე მოქმედებები გამოიყენოს როგორც დადებითი, ასევე უარყოფითი რიცხვებისთვის, რაც ამარტივებს არითმეტიკულ ოპერაციებს, როგორიცაა შეკრება და გამოკლება. int (მთელი რიცხვი) მონაცემთა ტიპი იყენებს ამ მეთოდს რიცხვების შესანახად. მაგალითად, დადებითი რიცხვები წარმოდგენილია ჩვეულებრივი ორობითი ფორმით, ხოლო უარყოფითი რიცხვების წარმოსადგენად, ჯერ იღებთ დადებითი რიცხვის ორობით ფორმას, შემდეგ  ყველა ბიტის ცლის საპირისპიროთი და ბოლოს დაუმატებთ 1-ს. ამ გზით, int შეიძლება წარმოადგენდეს როგორც დადებით, ასევე უარყოფით რიცხვებს, რაც ხდის მას ეფექტურ და მრავალმხრივ მონაცემთა ტიპს პროგრამირებაში.

---
float

note:
Float არის მონაცემთა ტიპი, რომელიც გამოიყენება ათწილადი რიცხვების შესანახად, როგორიცაა 3.14, -0.5 ან 2.0. ის გამოსადეგია, როცა საჭიროა რიცხვები, რომლებიც არ არის მთელი, მაგალითად, წილადები ან ათწილადები. Float-ები საშუალებას აძლევს კომპიუტერს შეინახოს დიდი ან პატარა რიცხვები, მათ შორის ათწილადებით, მაგრამ მათ აქვთ შეზღუდული სიზუსტე, რაც ზოგჯერ იწვევს მცირე დამრგვალების შეცდომებს. მაგალითად, რიცხვი 0.1 შეიძლება შეინახოს როგორც 0.10000000149011612, რაც არის ძალიან ახლოს, მაგრამ არა ზუსტად 0.1. Float-ები ფართოდ გამოიყენება მათემატიკაში, მეცნიერებასა და ინჟინერიაში, სადაც საჭიროა ათწილადი რიცხვების გამოთვლა, თუმცა ზუსტი გამოთვლებისთვის ზოგჯერ სხვა მონაცემთა ტიპები უფრო შესაფერისია.

---
boolean 

note:
Boolean (ლოგიკური მნიშვნელობა) არის მარტივი, მაგრამ ძალიან მნიშვნელოვანი მონაცემთა ტიპი, რომელიც გამოიყენება ორი შესაძლო მნიშვნელობის წარმოსადგენად: True (ჭეშმარიტი) ან False (მცდარი). ის გამოსადეგია პროგრამირებაში, როცა საჭიროა პირობების შემოწმება ან გადაწყვეტილების მიღება. მაგალითად, თუ გვინდა შევამოწმოთ, არის თუ არა რიცხვი 5-ზე მეტი, შეგვიძლია გამოვიყენოთ ლოგიკური გამოსახულება, როგორიცაა 5 > 3, რომელიც დააბრუნებს True-ს. Boolean-ები ასევე გამოიყენება ლოგიკურ ოპერაციებში, როგორიცაა and, or და not, რაც საშუალებას აძლევს პროგრამას გააანალიზოს და რეაგირება მოახდინოს სხვადასხვა პირობებზე. ეს მონაცემთა ტიპი არსებითია პროგრამების ლოგიკისა და გადაწყვეტილების მიღების პროცესებში.

---
Char (სიმბოლო)

note:
Char (სიმბოლო) არის მონაცემთა ტიპი, რომელიც გამოიყენება ერთი სიმბოლოს შესანახად, მაგალითად, ასო 'A', ციფრი '1' ან სპეციალური სიმბოლო, როგორიცაა '$'. როდესაც მრავალი char ერთად გვერდიგვერდ დგას, ისინი ქმნიან String-ს (ტექსტს), როგორიცაა "Hello", რომელიც შედგება სიმბოლოების თანმიმდევრობისგან. სიმბოლოები კომპიუტერში ინახება რიცხვების სახით, რომლებიც განსაზღვრულია ASCII ან Unicode სტანდარტებით. ASCII არის ძველი სისტემა, რომელზეც უკვე ვისაუბრეთ, რომელიც იყენებს 7 ბიტს და მოიცავს მხოლოდ 128 სიმბოლოს, ძირითადად ინგლისური ანბანისთვის. Unicode კი უფრო ფართო სისტემაა, რომელიც იყენებს 16 ბიტს ან მეტს და მოიცავს ათასობით სიმბოლოს, მათ შორის სხვადასხვა ენის ასოებს, ემოჯის და სხვა სპეციალურ სიმბოლოებს. Char და String ფართოდ გამოიყენება ტექსტის დასამუშავებლად პროგრამირებაში.

---
რა არის აბსტრაქცია პროგრამირებაში?

note:
აბსტრაქცია პროგრამირებაში ნიშნავს რთული პროცესების გამარტივებას. როცა რაიმე მოქმედებას ვასრულებთ, ყველა დეტალის ცოდნა არ არის აუცილებელი. მაგალითად, როცა ტელეფონით ვრეკავთ, უბრალოდ ნომერს ვკრეფთ და ველაპარაკებით ადამიანს, მაგრამ რეალურად ტელეფონი რთულ პროცესებს ასრულებს, როგორიცაა სიგნალის გადაცემა. ჩვენ არ გვიწევს ამ ტექნიკურ დეტალებზე ფიქრი, რადგან ტელეფონი ჩვენთვის ამ პროცესს ამარტივებს. პროგრამირებაშიც, აბსტრაქცია გვეხმარება კოდის უფრო მარტივად აღქმაში და გამოყენებაში.

---
![[Pasted image 20250312112106.png]]

note:
აბსტრაქცია კოდში ნიშნავს, რომ ვქმნით მარტივ ინსტრუქციებს, რომლებიც რთულ პროცესებს მალავს. მაგალითად, როცა ვიყენებთ ფუნქციას move(), ჩვენ არ გვჭირდება ვიცოდეთ, როგორ გადაადგილდება კარლო – უბრალოდ ვიყენებთ ამ ფუნქციას. ეს ამარტივებს პროგრამირებას, რადგან საშუალებას გვაძლევს, ფოკუსი შევინარჩუნოთ მთავარ ამოცანაზე და არ ჩავუღრმავდეთ ზედმეტ დეტალებს. სწორედ ამიტომ, აბსტრაქცია პროგრამირებაში ძალიან მნიშვნელოვანია, რადგან კოდის წერა, წაკითხვა და მართვა გაცილებით უფრო მარტივი ხდება


---

დაპროგრამების ენები

---

![[Pasted image 20250224214932.png]]

note:
პროგრამირების ენები დაყოფილია იმის მიხედვით, თუ რამდენად ახლოს არიან ისინი კომპიუტერის ტექნიკურ მხარესთან. დაბალი დონის ენები, როგორიცაა C, C++ და Rust, პროგრამისტს მეტ კონტროლს აძლევს კომპიუტერზე, მაგრამ მათი წერა უფრო რთულია. საშუალო დონის ენები, როგორიცაა Java და C#, უფრო მარტივი გამოსაყენებელია და სხვადასხვა მოწყობილობებზე მუშაობს, რაც მათ პოპულარულს ხდის აპებისა და ვებგვერდების შექმნაში. მაღალი დონის ენები, როგორიცაა Python, კიდევ უფრო მარტივია და მათი კოდი ადვილად გასაგებია.ენების სიაში ასევე ნახსენებია სუპერ მაღალი დონის ენები, როგორიცაა "Karlo", რომელიც  სპეციალიზებული ენა  ძალიან მარტივი პროგრამირებისთვის.
ამ ენათაგან ერთ-ერთზე უფრო კონკრეტულად დემეტრე მოგიყვებათ

